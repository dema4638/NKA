Budynė.
Rudenop linkui stojo tikra giedra. Dienos šiltos, saulėtos, kaip per šv. Joną. Naktis, nors be mėnesio, bet žvaigždėtos, aiškios, niekur debesėlio, nejokio vėjelio, baltas rūkelis romiai pagal žemę storą rasą klojo. Nors šilta ir graži, vistik ne vasaros naktis. Nuo vakaro nemiegojus ilgu aušros sulaukti. Sietynas jau augštai iškilo, o Aušrinės vis dar nematyti; laikas jau kelti kulti, o bobos dar tebebudėjo senę Rukinienę.
Senelė sudžiūvusi, kaip kempinė, išblyškusi, kaip drobė, rankos, kojos užšalusios, nagai ir lūpos užmėlynavusios, užtrokšdama vos tik kvėpuoja, o vis gyva ir gyva. Išvakar jos marti bijojo viena su vaikais numarinti, susikvietė kelias kaimynes — tos subėgusios žiūri, kad senelė, rodos, jau miršta: sustyrusi visa, kaip tik pagalys; kvėpuodama traukia iš vidurių galo; akis užmerktos.  -   Bobos sako:
—  Teip jau ji ir amžinai užmigs. Ėmė ją žadinti, šnekinti, klausinėti:
—  Ar bijai mirti? Ar bloga širdis? Persižegnok laimingai kelionei; atsiduok Dievo valiai, matai, kad jau mirsi.
Ligonė nė akių nepakėlė. — Paskui švęstuoju vandenimi iššlakstė visas keičias, visus palubius, kad piktoji dvasia negalėtų prisiartinti prie mirštančios; ištraukę iš palubio Dievo kūno rūtų, prirūkė visą trobą dūmų — tos šventenybės   irgi   bijo piktoji   dvasia.    Prie   ligonės  lūpų prikišo kryžių, ražančių, škaplierį ir kitas „brostvas“. — Ligonė vis dūsuoja kaip dūsavusi, užsimerkusi. — Dar viena boba įėjusi, pasiveizdėjusi į ligonę, sušuko:
—  Ko čia tylite kaip stuobriai, ko nesimeldžiate? — Ar nematote, kad jau miršta!... Kaskarts rečiau bedūsuoja — (čiuptelėjusi už rankos) — šalto prakaito apipilta .... bevėpsant numirs be žvakės.
Subruzdo visos bobelės. Viena degė gramnyčią, kita „Dievomūką“ spaudė į ligonės ranką, į antrą — žvakę. Subėgo visi namiškiai. Sužadino visus vaikus, nes žmogui mirštant niekam nepridera po tuo stogu miegoti. Suklaupė visi asloje. Viena bobelė ėmė skaityti visokias maldas prie mirštančio — litanijas, aktus.    Skaito ir skaito begalo.
Bobos ėmė žiovauti ir snausti.
— Kas-norint šaukite „Jėzus Marija“! — atsiliepė kaži-kuri  iš   būrio: — visai  retai   bedūsuoja.....dūšia kaip ant plauko bekybo .....
Viena boba klūpodama prie lovos, rūsčiu balsu ėmė šaukti:
— Jėzau! Marija! Juozapai šventas! priimk dūšią mano! Marčios Onikė   balsu verkdama puolė ant ligonės kojų ir ėmė garbstyti: —
—  Senelėle...   Močiutėle   mano!...   Kur tu mane paliksi?...
— Cit! Cit! netrukink mirti — tramdė bobos, varė šalin.
Betraukdamos Onikę nuo kojų, sujudino ligonę; ta, atvėrusi akis, žvalgėsi po trobą; paleido iš rankos degančią gramnyčią, ji nurietėjo ant apklotės; vos nutvėrė bobos, kad neužsidegtų patalynė. „Dievomūka“ tuo tarpu nubarškėjo ant žemės.
—  Aš dar nemirštu, nebijokite — pratarė ligonė ir užsikosėjo. Sukilo bobos. Onikė pripuolusi, apsikabinusi senelaitę pasvadino. Kaip nustojo truputį kosėti, padarė saldinto vandens atsigerti. Senelė, nurijusi klukšnį kaip per kalną, krito atgal ant pagalvės ir vėl užsimerkusi tarė:
—  Eikit gulti, nebijokite, aš dar nemirsiu.....
Bobos pasieniais šnibždėjosi:
—  Mat, nabagė, niekaip nenori pasiduoti! sako „nemirsiu,“ o čia gyvs nabaštikas ...
—  Nuovakar ryto jau gersteklis gerklėje, o dar „nemirsiu“; gana, tu, gana!
—  Kiekvienas ligonis prieš galą sakos, kad „nemirsiu“; o čia žiūrėk, šmakšt ir užges.... bus ir čia teip-pat, pamatysi .... nnmarįs be žvakės, jei jos klausys.
—  Vakar saulei tekant buvo nusilpnėjusį; gal ir sulauks to paties laiko numirti!...
—  Gal dar ir kito saulėtekio sulaukti....
—  Sakyk,   gal   dar   ir   išgyti ?.....    sustingusi   jau visiškai.
—  Prastoti jos nebegai..... iš burnos dvasia šalta....
Teip ir tolygiai šnibždėdamosi bobos susisėdo ant suolo ir pas krosn; ant suoliuko; kitos išėjo laukan prasivėdinti.
Šeimininkas, ligonės sūnus, atsisėdęs už stalo užsirūkė pypkę. Eiti namiškiai ir vaikai nuslankiojo gulti. Onikė, apklosčiusi senelaitę, atsisėdusi kojų gale snaudė.
Sulojo šuniukas, ir įėjo į trobą kaimynas Baltrušis. Prie durų, maudamas kepurę, tarė:
—  Kas pas jus begirdėties? Pamačiau žiburį pareidamas nuo kumelių, tariau, kad jau numarinote...
—  Gyvą dar tebeturime — atsakė Rukinas prašom toliau, prilenk kojas .... užsidek pypkę ...
—  Kelinta naktis, kaip jus vargina! — tarė   Baltrušis sėzdamosi — mat, sena dvasia sukietėjusi, spiriasi.....  nenor išeiti....   Kiek  tai metų.....   kad   aš   atmenu,   vis tokia ir tokia.....
—  Bene   kaži - kiek   čia metų turėjo — tarė   Rukinas —  aš, pats vyriausis, dar penkių   dešimtų neturiu.    Sakės jauna nutekėjusi.... per septynias dešimtis daugiau neturi....
—  Vistik pasivalgė gerai duonelės...
—  Duok,   Dieve,   kiekvienam  tokio  amželio sulaukti! —  įsimaišė bobos į kalbą — nemažus vaikus paliekti, be jokio rūpesčio gal mirti....
—  O pasenęs žmogus ir atlikęs, ką turi kitam ant sprando sėdėti veltui, verčiau numirti....
—  Puikiai, gražiai šv. Sakramentais apveizdėta, gal mirti.....
—  Vienas kartas nė vienam nemeluos, reiks mirti....
—  Ar nedavėte žinios Palapienei? — klausė kita boba
—  užsiklyks  patyrusi  numirus.... būtų  dar  prie gyvos atėjusi....
—  Nebuvo kaip, dabar toks darbymetis — teisinosi Bukinas,   - jeigu patęs ligi nedėlios, pasakysiąs......
— No brač! duočiau aš jai žinią! — šokos Baltrusis.
—  Kad teip man, su vėzdu aš ją išlydėčiau .... Kuomet tik pasisuko prie motynos,   visuomet   ratuota išėjo.....  o kas karšino? kas smarvę gėrė?...
—  Kad mano pats  toks veršis, — atsiliepė Rukinienė — kad jam kas sermėgą vilktų, turbūt neišsižiotų dantų.....
— Užteks ir mums, - gyniojos Rukinas — mat, dabar Onikei visą patalynę paliko....
— Anokia ten ne patalynė! — šokosi Rukinienė — dvi pagalvėli kaip šilki ir patalai dvaknelės....vieni įpilai...
—  Netur, netur tiesos Palapienė kišties, nė grobstyti— šaukė kita boba — jųs veizdite, jųs penate ir skalbiate. Palapienei kas paskirta ir atskirta .... galite ją atstatyti....
—  Su vėzdu išvaišinti ir apsiundyti — pridėjo Baltrusis. — Kaip pradėjo motyna sargalioti, kiek ji ryšių nuo jos išnešė! — lygu męs nematome. . .
—  Kartu ir mano aštuonytę drobulę suglemžė — tarė Rukinienė — buvo kamaroje ant balkio pasverta, veizdžiu ir nebesą.
—  Ko čia norėti! — tarė jauna boba — ar ne visur ta pati? Motynos viską dukterims sukemša. Mano uošvienė, antai, plikus šiaudus lovose paliko, nėkokio skurlelio visame gyvenime___
—  Bene dangaus karalystę užsipelnė? — užsišoko kita
— Marčią nuplėšė, dukteriai sukimšo, o žentas viską perleis per gerklę, nė amžinatilsio nepasakys.
—  Kad motynos tokios priešingos; kaip ir ši — rodydamas į lovą tarė Baltrusis — ko neeina karšti prie dukterų ?... Mano motyna, kad teip viską būtų sukimšusi ir pati pas mane karšusi susirgus, būčiau su lova išmetęs ant pamato.... šaukis sau prie dukterų!....
Ligonė lovoje pasijudino. Onikė pasvadinusi pagirdė ir vėl paguldžiusi užklostė.
—  Mūsų senelaitė ne tokia, nėmaž mūsų neskaudžia — tęsė toliau kalbą Rukinas — duoda kiek beturi dukteriai iš tų pačiu skurlių, paliekti ir mūsų Onikei.... užteks visiems, paliks ir nuo mūsų....
—  Žinoma, nevienas neįsidės į grabą....
—  Kaip kam išpuola.....   gali ir savo atiduoti..... čia valios darbas — sumurmėjo bobos žiovaudamos.
Užsikosėjo ligone, Onikė pripuolusi pasvadino; visos bobos artinosi prie lovos šnekėdamos:
—  Jau dabar turbūt mirs .... kad be žvakės neužgestų.
—  Žiūrėk, žiūrėk, kokia pamėlynavusi, užsimerkti tik bereikia ___
—  Kojos kaip tikt ledai; ojei! kaip tik numirėlio! — stebėjosi kita, čiupinėdama ligonės kojas.
—  Turbūt jau nebetoli galas.....nabagėlė!
Senelė apsižvalgė po trobą.
—  Kokios akįs negražios, kaip tik stiklinės....
—  Senelėle! Ar nebijai mirti? Be nenori paskaitoma? — klausė boba prisilenkusi.
—  Nereik, nereik, atsakė ligonė — ko jųs čia vargstate? aš dar nemirsiu, nebijokite...
—  Nenorim vienos palikti.... visai jau esi menka... turbūt nenusimanai.
Užsisėdo bobos numarinti — juokės Baltrušis, keldamos nuo suolo - o senė nepasiduoda.... reik eiti ir man, matyti nieko nebesulauksiu, o čia laiks bus jau žadinti kulti....
Užsimovęs kepurę išėjo pro duris.
—  Mano širdis nebloga — tarė ligonė, kad ne tas kosulys — sveikitelaitė būčiau......
Bobos vėl šnibždėjosi:
—  Mat, atsitekėjo...o pirma juk merdėjo....
—  Stiprinasi, nenori pasiduoti, turbūt prieš galą.
—  Gal dar keletą dienų patęsti....
—  Nemirs mano senelaitė. — apsikabinusi Onikė džiaugėsi — pagis dar mano senelaitė!
—  Eik gulti, vaikaiti, — tarė senelė — ir aš užmigsiu ....
—  Pastatyk man arti vandens gerti.... eikite visi gulti... jei man bus bloga, aš pašauksiu.
Ir atsigulusi vėl užsimerkė.
Bobos nieko nepešusios pamažu išslankiojo pro duris Rukinas, padėjęs pypkę, snsilankavo kailinius ir pasidėjęs po galvos išsitiesė ant suolo užstalėje. Rukinienė ant suoliuko pas krosnį ištisai jau knarkė. Onikė, apklosčiusi, aptapnojusi senelaitę, susirengė prie vaikų, lovikėje prie durių. Senelaitė, perkėlusi akis, apsižvalgė po trobą; pakėlusi galvą pūtė, pūtė žiburį, niekaip neužpūtė. Paskui nusitvėrusi skarą bloškė, bloškė ir užbloškė žiburį.
Visi pasieniais knarkė sau ligi aušros.
Pirmasis pabudo Rukinas, pašokęs pasižiūrėjo į langą, kailinius ant nugaros ir išbėgo prie arklių. Gerai jau prašvitus, pašokusi Rukinienė žadino vaikus prie bandos; kūrė ugnį, sukosi. Onikė dar miegojo; senelaitė teip-pat nusisukusi ant sienos romiai gulėjo.
Saulelė jau gerai iškilo, kol Rukinas nuo arklių parėjo. Radęs bemiegančią Onikę ėmė žadinti. Tuo tarpu Rukinienė, įėjusi į trobą, artinosi prie lovos.
—  Kas Čia yra, kad senelaitė teip romiai miegti? — priėjusi prie lovos sušuko: Jėzus, Marija! juk senelė miršta! Kur gramnyčia? tėvai, bėk į sodą! — čia grobstos brėžiukų, nesugreibia. Onikė pašokusi pripuolė, atvertė senelaitę, — tos akįs pabalusios, išsižiojusi, pastyrusi.
Rukinas, išpuolęs pro duris, pamatęs kaimynę prie šulinės sušuko: „Senelė miršta! — Ta sušuko kitai; ta bėgdama vėl kitoms. Visos metė darbus ir, kaip stovi, akies mirksnyje keletas bobelių subėgo į trobą. Apdūsusios, kvėpuodamos skubėjo, plušėjo. Viena spaudžia gramnyčia į sušalusią ranką, kita kiša „Dievomūką“, — Jėzus Marija! šaukia, švęstuoju vandenimi šlaksto, dūmais rūko, suklaupusios meldžiasi. — O ta senutėlė nė žiopt!
Mato, jog nebekvėpuoja, sukilusios parišo palūpį, užspaudė akis, sustojusios ėmė garbstyti:
—  Amžinatilsį, nabagėlė! per naktį gyniojos nemirsianti, o čia mažne be žvakės užgeso ....
—  Ar tu uždegei švakę? — atšovė kita — kad subėgome, nė kvapelio nebebuvo.
—  Sakiau, kad jos nebegal prastoti ....
— Kur nebūk! — užsišoko kita — aš visųpirmu įpuoliau,   dar kvėpavo ir žiobčiojo, o gramnyčia   jau degė.
—  Aš nieko nežinau — teisinosi Rukinienė — romiai guli sau nusisukusi ant sienos; pasižiūrėjau arti, akįs stulpe ... teip nusigandau, rankos dreba, vos sugrobsčiau brėžiukus ... tėvas pro duris ... Onikė iš lovos, nebesumanau, ką daryti, kol jųs subėgote ...
—  Kaip ten buvo, teip, by tik nusimirė — tarė kita iš būrio - nukentėjo jau savo .... nė vienam tas nepraeis ....
Onikė vis verkė, užsigulusi ant senelaitės.
—  Ar neeisi šalin?!... padės čia kas žlembus! — barėsi Rukinienė — Ką čia dabar reik padaryti, kas čia padės aptaisyti? Tėvas su pavarpėmis turi važiuoti ... dar šio-to pasipirkti.
—  Aš tuojau padedu pašarvoti! — šokos viena bobelė. — duokš tik įkapes.
—  Ir aš padėsiu — atsiliepė kita — reikia burną nuprausti, plaukus sušukuoti.
—   Ant ko paguldysime? Ar yra koks suolelis?
Teip visos bobelės suniko sukties aplink numirėlę. Nuprausė burną, drabužiais valkstė ginčydamos. Vienos sakė, kad perdaug geros įkapės, gailu bereikalo supūdyti, kitos ginčijo, kad reikia kuo-geriausins įkapes dėti — visas sageles užsagstyti, aukloryšius užraišioti, viską gerai sutaisyti, kad ant ,,Dievo sūdo atsikėlus, nieks po kojų nesipainiotų.“ Kitos niekino tokias kalbas. Teip besiriedamos, aptaisė numirėlę, pataisė lentą, apklojo balta paklode, padėjo pagalvę ir paguldė senelę trobos gale. Prie galvos pastatė „Dievomūką“, po dešinės uždegė žvakę. Numirėlę beveizdint apgulė musėlės. Bobos trobą apvalė, aslą iššlavė; paskui suklaupusios pagiedojo „Aniols Dievo apreiškė“ - tai yra pradėjo budynę. Paskui vienos susisėdo už stalo ir ėmė iš „kantičkų“ šventas giesmes giedoti; kitos, kurios buvo dar neapsiruošusios po namus, - grįžo namo. Tų prašė Rukinienė, kad visiems kaimynams   duotų   žinią.    Netrukus ėmė rinkties   daugiau žmonių — bobų su vaikais, vyrų ir piemenų. Kurs tik atėjo, tuojau atsiklaupęs prieš numirėlę kalbėjo poterius; paskui, kurie mokėjo, sėdo už stalo giedoti, o kitos bobos susisėdusios šnekėjosi apie vaikus, gyvulius, kopūstus, batvinius ir visokias naujienas. Pasakojosi, kartais ir iš piktumo ginčijosi. Piemens aplink krosnį pašiojosi. Vaikai     po aslą bėginėjo.
Parvažiavo Bukinas nešęs pavarpes ir parsivežė ko reikia. Paskui pasirūpino grabdirbius. suveizdėjo lentas, matavo, piaustė ir išsinešė į daržinę grabui dirbti. Rukinienė paraikė duonos, į torielkikę įdėjo sviesto, padėjo ant stalo ir degtinės „plėčką“ pastatė giedotojams. Duoną ir sviestą tuojau apgulė musėlės, tos pačios, kurios ant numirėlės tupėjo. Giedotojai, pabaigę giesmę, išmaukė po burną, užsikandę daug našiau ėmė giedoti. Atėjo daugiau vyrų, susisėdo visi šaukti ir paeiliui „čierką“ varyti. Porą giesmių išgiedojo — kaip linguote išlingavo: du sykiu apėjo „čierkelė“ aplink stalo ir ištuštėjo „plėčka“. Eukinas, priėjęs prie stalo, dėkavojo:
—  Dėkui, dėkui vyreliai! Susirinkote; mat, mano matušėlė užsipelnė, nors darbymetis, dėlto, dėkui, nesididžiavote ir neatsisakėte.
—  Dėl tos dienos ką padarysi, darbai daug nepajus, o numirėlio vieno pasiguldęs nelaikysi.
—  Diena po dienos prisieis ir kitam .... žmogus be žmogaus neapsieis.
—  Amžinatilsį! Męs visi jos akyse užaugome; kaip motyna mūsų buvo, — reikia apgiedoti.
—  Antan, tik tu šauk gerai I matysi, kaip męs pritarsime.
Ėmė vėl giedoti, šaukti. Eukinas, numirėlę apglostinėjęs, išėjo prie grabdirbių. Giedotojai vieną giesmę iššaukė ir kitą pabaigė; niekas neįneša „plėčkos“. Vyrai .ėmė pypkes degties, šnekėties, bobos varė dar giedoti, bet vienam reikią prie kumelių, kitojo vaikai nežiną, ką dirbti. Kitam gerklė išparpo, o kits stačiai padrožė, kad dantįs išdžiūvo, nėra kuo pasivilgyti. Argi ana neužsipelnė daugiau   budynei   kaip   tik   vieną   „plėčką“? — Pamažu išslankiojo pro duris. Ant pavakarės nebeliko nė vieno. Boboms teip-pat parupo vaikai; kitai gyvuliai, — ir tos išvaikščiojo, vieni namiškiai pasiliko.
Sutemus vakare privirto vėlek statiniu troba „svieto,“ bet dabar daugiau jaunumenės: mergaitės, berniukai dar keletas ir seniukų.
Mergaitės, pasipuošusios bažnytiniais drabužiais, baltais skepetukais ant galvos, poterius sukalbėjusios, kraipęs, švaipės, šnibždėjosi, juokavo. Berniukai teip-pat pasieniais „bankrutkas“ dirbos ir degės, juokavo.
—  Mergikės! Prašom už stalo, sėskitės pagiedoti — ragino Bukinas.
—  Kad męs nemokame gerai giedoti, dėdele.
—  Kokio čia mokslo, by — kaip šaukite, by tik Dievą pagarbinti....
—  Nesiprašydinkite — šaukė vaikiukai: — ko ir ėjote, kad nenorite giedoti? tuo išmėtysime laukan.
—  One, eik tu !....
—  O tu, ar negali?
—  Ne, ne, Marele, tu eik, už stalo galo.....
—  Eik šalin, teeinie Veronė!
Mergikės varė viena - kitą, stūmė — vos susisėdo aplink stalo.
Kurios nemokėjo giedoti, pasiliko pakrosnyje: toms Onikė priteikė darbą: vienai pagalvę į grabą pasiūti, kitai kreizus iškarpyti —   apmušti grabo pakraščius.
Rukinienė pastatė ant stalo degtinės „plečką“ ir užkandos padėjo, bet nieks negėrė nė valgė; grabdirbiai parėję viską apdirbo. Mergikės ėmė giedoti; berniukai, arčiau prislinkę, tarti — ūžia, gieda, viena šaukia, klykia augštai, kita dar augščiau. Pabaigę giesmę, užniko juokties iš viens - kito, pamėtoties, ožiais bliauti — toks klegesys, juokai, mažne kaip karčiamoje. Bobos pakrosnyje ėmė barties, priminti, jog čia ne pliuškė. Vėl ėmė giedoti. Kita mergaitė apsnūdo, vaikinas su kepure per nosį jai brūkšt, užgauta šokosi — vėl visiems juokai. Nustoję juokties, gieda toliau. Vienas berniukas prisilenkęs žiūri į „kantičkas“, kits žvakę arčiau kyšt!   tam  kauzūrai čirkšt!
Vėl užniko visi juokties, klegėti. Paskui viens — kitą ėmė pašioti. Kits vėl, kaži-kur supaišęs pirštus, ėmė visus paišyti — ir teip daugiau buvo juokų aplink stalą, kaip Dievo garbės. Jaunūmenė teip budėjo ligi-pat gaidžių, paskui ėmė žiovauti ir iš tiesų snausti; antgalo išsirankiojo namo, neskiekvienam parūpo, jog rytmetį reiks prie darbo stoti. Vėl budynėje nieko nebeliko — dvi bobeli tik pakrosnyje snaudė.
Gaidgykste ėmė vėl rinkties vyrai ir moters, kurie taisėsi numirėlę lydėti.
Subildėjo kieme ratai. — Šaukdama, klykdama įpuolė Pala pienė — ir krito ant numirėlės garbstydama:
—  Matušėle! tu mano matušėle! nukankino jau tave! Nė per paukštelį nieks man žinios nedavė, kol gyva! Atkentėjai tu jau savo, atkentėjai! — garbstė, šaukė, verkė užsigulusi. Jos vyras atsiklaupęs sukalbėjo poterius, atsikėlęs numirėlei pabučiavo į koją, paskui apsikabinęs pačią atitraukė šalin.
Išėjo Rukinienė ir pats Rukinas, visi apstoję Palapienę įvedė į kamarą. Rukinas išnešė degtinės „plėčką“ ir pastatė ant stalo. Rukinienė padėjo duonos ir mėsos pripiaustytą torielką. Vyrai ėmę po burną, užsikandę ėmė trankiai giedoti. Po valandos išėjo iš kamaros Palapienė, jau nebeverkdama, išvartė, išveizdėjo visas įkapes ant numirėlės; pavartė pagalvę, pačiupinėjo   paklotąją   drobulę,   išveizdėjo avalynę.
—  Juk pusbačius   naujus   turėjo — tarė į Rukinienę. Kam senus dėjote?... žinoma, naujų gailu ...
—  Kokius ji liepė, tokius įdėjome — atšovė Rukinienė.
—  Naujuosius Onikei paliko — atsiliepė Rukinas pas krosnį su Palapiu rūkydamas pypkę.
—  Nedavėte man žinios prie gyvos.... žinoma, dabar viskas jums patapės.... man rodos ir aš ne šuo....
—   Kas prigulėjo, viską tekėdama atsiėmei — tarė Rukinas — dar kiek paskui ryšiais išnešiojai. . nieks tau nė žodžio nesakė.
—  Aš nieko nevogiau nuo jųsų — atšovė Palapienė — ką davė matušėle savo šilta rankele ....
—  Ir mano aštuonytę drobulę turbūt atidavė? — tarė Rukinienė — kamaroje buvo pasverta ant balkio.....
—  Kad buvo, tai ir tebėra — šokos Palapienė — neužmeti nėk man matus....
—  Aš neužmetinėju, savo tik pajieškau. o ten kits nieks nevaikščiojo, kaip judvi su matuše nabaštike. kaip buvai paskutinį sykį....
—  Jeigu jos buvo drobulė, tai ji ir atsiėmė.....man nerūpi.....
— Ne jos buvo, ne — atšovė Rukinienė — mano pačios aštuonytis austas, ji tokios neturėjo; turi man atiduoti, aš tau nedovanosiu.....
—  Ir aš jums nedovanosiu, kas matušės paliko: drabužius, patalynę, viską atsiimsiu — sakė Palapienė
—  Patalynę mūsų Onikei paliko, ligi gyva paskyrė — tarė Rukinas — nuo vaiko neduosiu atplėšti.... Kas ją vartė? Kas žiūrėjo ligoje?___
—   Ko nedavėte man žinios — šokos Palapienė — ar aš nebūčiau atėjusi sarginti?.... Ne! vylėtės visus palaikus apsižergti.... Palūkėk!___
Barėsi, ginčijosi kuone užšaukė ir giedotojus.
—  Tylėkite! Ar čia laikas dabar rieties? — draudė Palapys.
— Mano pagalvė, mano drobulė po nabaštikės — šaukė Palapienė —  antra   pagalvė,    patalai,    dar   dvi   drobuli; rankšluosčiai  — trįs;   marškiniai septyneri, nauji.....aš
viską žinau, viską atsiimsiu....
—  Cit! Cit! užsičiaupk dantis — barėsi Palapys ant pačios ir klausė Rukino, užkišdamas kalbą: — dirbinote grabą, ar pirkai?
—  Padirbinau   namie,  lentų  tarėjau ir nudažė juodai, nuo   ryto  mirė —  buvo  laiko.....   pirktiniai   tie  tuojau sutįža.....
—  Ar jau išmuštas grabas — klausė Palapienė.
—  Pagalvę   pasiuvo   mergaitės   ir   kreizus iškarpė pakraštėms išmušti.....nupirko tėvas vakar keturis mastus perkelio, gero, po griveną ... - šnekėjo Rukinienė — laiks jau susitaisyti......
—  Turbūt su mišiomis laidosite? — klausė Palapys.
—  No, žinoma, bene mažas vaiks — tarė Rukinas — dvejos bus ryto, dvejos per devintines.....
—  Dvyliką rublių užmokėjo — pridėjo Rukinienė — Dievui garbė, į klaną puolęs sausas nekelsi.....
—  Juk ji savo pinigų turėjo, trisdešimt rublių, ne dvyliką, — užsišoko Palapienė — laidotuvėms visada laikė.
—  Jeigu turėjo, tai ir tebėra — męs jos skrynios nekratėme.
— Įneškite grabą, reikia sutaisyti, negal vėluoties.....
Rukinas su Palapiu įnešė grabą, Onikė pagalvę prikimšo skiedrų, visi apstoję apmušo pakraščius iškarpytais kreizais; vidaus pusėje, grabo viršūje, su gramnyčia išdegino kryžių, — nušluostė, sutaisė ir pastatė greta numirėlės.
Giedotojai pabaigę giesmę ir „plėčką“ ištustino. Rukinas įnešė kitą ir prašė, kurie buvo vyrai, kad važiuotų palydėti; prašė, kas gal, kad leistų duobkasius. Vyrai jau užmovę, net kaktos užkaitusios, kiekvienas prižadėjo važiuoti, kiti prižadėjo ir vaikiukus leisti duobei iškasti.
—  Laiks jau bus taisyties — tarė Rukinas — aušra nebetoli, o kelias šlapias....
—  Pusrytį jau išviriau, reikia duobkasius išleisti ir patiems nesnausti, kad ant mišių nepasiveluotumėm.
Tai   aš   eisiu —  šokos  vienas   vyras — pažadįsiu vaikiukus, tegul taisos, tamsta čia pavalgydįsi...
—  Gerai, gerai, tegul tuojau ateina....
—  Per naktį vaikiukai budynėje buvo, sunku bus kelti.
—  Niekas! kitą naktį išmiegos.
—  Kodėl pliuškėje gal per naktį ištūrėti — juokės kiti. -  Bet Grybs, Grybs!   Pone Dieve sergėk!   Argi   prie tavęs, kibše, nieks nemirs — šnekėjo Rakinas — vakar rytą kaip buvo pati atbėgusi marinti, daugiau nė akių neparodė, nė pats, nė pati....
—  Pačiai — vaikai maži, pats giedoti nemoka, arielkos negeria, ką gi dirbs atėjęs?
—   Ne tas, vaikeli, bet didystė, nenori su mumis užsidėti; juk ir pas mane, kaip vaiks mirė, nebuvo nė katro budynėlėje.
—  Aš į krikštynas prašiau, pats nuėjęs prašiau, dėlto neatėjo, į turgų išvažiavo ...
—  No, no, tesididžiuoja.... be neprisieis ir jam kokia nelaimė, dėlto neapsieis be žmonių.
Bešnekučiuojant vyrams Bukinas išnešė dar „plėčką“, ragino visus gerti ir skubinties taisyties važiuoti, nes jau nebetoli aušra — mažieji gaidukai jau gieda.
Rukinienė su Onike sukosi, padėjo an.t stalo krūvą šaukštų ir pastatė bliūdus garuojančių   kopūstų   su   mėsa
—  Tėvai! paraikyk duonos — tarė į Bukiną, o žmones ragino valgyti: — prašom valgyti, namie nieks dar neišvirė teip anksti, o čia nėra laiko vėluoties.
—  Prašom valgyti, paskui taisyties važiuoti, kieno malonė.
—  Teisybė, neišvirė, juk dar tebemiega — tvirtindami vyrai slinko aplink stalo prie pusryčio.
Nedaug žmonių — Eukinienė suvarė visas bobas ir nuo krosnies, — visi susitalpino aplink stalo.
Bukino troba nedidelė, žema; asla šlapia, ant kojų purvo prinešta; prigaravo nuo karštų kopūstų, o kvapas mėsos, duonos, vaškinės žvakės, numirėlės susimaišęs net troškino žmones. Jie valgydami teip sušilo, net kaktos visų rasojo.
Tiems bepusryčiaujant priėjo daugiau bobelių, sukalbėjusios poterius žiūrinėjo rankas, kojas čiupinėjo; grabą veizdinėjo.
Žmonės privalgę kiti išvaikščiojo namon, kiti dar paliko. Nuvalius stalą susitaisė vėl giedoti. Tuo tarpu atėjo duobkasiai — trįs jauni vaikinai. Tiems reikia duoti valgyti. Aplink stalo gieda, nenori trukdyti, taigi pastatė mažą staliuką pasienyje antrapus numirėlės ir tenai padėjo duobkasiams valgyti.
Pavalgydinus ir išleidus duobkasius, pradėjo iš tiesų taisyties važiuoti. Bukinas su vaikiukais ir Palapys išėjo susitaisyti vežimus ir kinkyties, nes jau žara užsiėmė. Tiems besitaisant prisirinko daugiau žmonių važiuoti. Jau ir prašvito. Troba statiniu priėjo svieto išleisti. Tuomet Bukinas   išnešė   degtinės   ir dalijo,   kas   tik  gėrė;   labiau ragino vyrus, kurie žadėjo važiuodami giedoti. Gerdami ėmė viens-kitąs kraidinti, jog jau lankas subruzti. Pabaigę gerti suklaupė, vadovas uždavė sukalbėti po trejus poterius už visas dūšias, iš tų namų išėjusias.

